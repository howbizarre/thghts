---
title: "Наследството на Бари"
date: "2024-02-21T09:00:00.000Z"
draft: true
tags: ["Thoughts"]
slug: "the-legacy-of-barry"
navigation: false
competence: "None"
---

Имах куче. Казваше се **Бари Наит**. Черен среден пудел. Около 12 килограма. Живя точно 3 години. Почина на рождения си ден, при инцидент, по време на негова игра. Моето прекрасно пале вече го няма, но то ми остави наследство, което ще споделя с всички Вас, попаднали на тази страница.

<!--more-->

Сутрин, когато се будехме Бари идваше при нас. Въртеше опашка, подскачаше по кревата, донасяше играчка и се радваше безкрайно много, само заради това, че идва сутринта и сме заедно. Няма значение, че цялата нощ е спал при нас в кревата. Че и през нощта е получавал внимание и гушкане. Сутринта беше ново начало и той идваше да ни покаже как да посрещаме новия ден.

Не можех нищо да направя освен да му отвърна с моята любов и радост. И то в солидно количество.

Ако изчезнех от полезрението му, дори за 15 мин., само за един душ, когато се върнех започваше да джафка, да скача, да се върти и ще прави всичко това, докато не отида да го гушкам и да му се нарадвам.

Не можех нищо да направя освен да му отвърна с моята любов и радост. И то в солидно количество.