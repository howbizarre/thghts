---
title: "Здравей Свят"
date: "2024-02-06T12:01:53.293Z"
draft: false
tags: ["Hello", "World"]
thumbnail: "/images/thoughtful/articles/hello-from-unsplash.webp"
slug: "hello-world"
navigation: false
---

Преди много време спрях да поддържам блог. В момента пиша разни статии към репозиторитата в [GitHub](https://github.com/howbizarre), но те не целят да достигнат крайния потребител. Повече са за хора, които преминават на бързо за информация и не се старая много, защото са насочени към разбиращите технологиите, за които пиша.

<!--more-->

Започвам този блог, за да споделя опита ми с един прекрасен стек от технологии, с които може да се постигне всичко, е... почти всичко. Може би сте забелязали логата, които съм закачил на върхът на този сайт. Това ще бъдат основните теми на блога. Струва ми се, че общността около тези технологии в **България** е малка и се надявам с времето да подпомогна нейното развитие.

## Vue

Ако изключим **jQuery** - Някъде около 2012 година започанх да използвам "реактивни" JavaScript библиотеки. Една от първите беше [Knockout](https://knockoutjs.com/). Велика. Всеки стартиращ с Observable модела, и изобщо, всеки стартиращ със "реактивните" JavaScript библиотеки трявба да мине през нея. След това се наредиха още много - в това число и **Angular** и **React**. Дори за кратко пишех и моя собствена, базирана на jQuery и **Mustache**. Накрая попаднах на **Vue**.

По онова време пишех много **CSS** и използвах **ASP.NET** и **Razor** за създаване на front-end. Използвах и доста CSS библиотеки, като 960.gs, Bootstrap, Foundation и др. и Vue някък си естествено навлезна в ежедневието ми със сепарираното писане в компонентите наподобяващо **MVC** модела с който бях свикнал и който много харесвам. Или иначе казано Vue + Vue Router + Pinia (Vuex преди нея) = MVC in Front-end. Ще мапиша една обширна статия за това как изграждам MVC (Model View Controler) с тях.

Е, споменах Vue Router и Pinia. Когато Ви говоря за Vue, то това значи, че говоря и за тях. Може да са отделни имена, но са неделима технология.

## Nuxt

Той е естествената еволюция на Vue. Това е инструмента, който махна ASP.NET от полезрението ми.

В **PHP** е някак си естествено и много лесно да създаваш web приложение със сървърно рендиране, като ползваш една среда за разработка. В .NET това не е толкова естествено и се изискват доста повече познания и усилия. Така е и в Node и JavaScript. Изискват се познания и известни усилия, за да създаваш web съдържание.

И когато не искаш да е толкова сложно, или да имаш супер контрол над всички процеси или ти трябва fast development и готин DX (developer experience) - ползваш **Nuxt**.

## TailwindCSS

След Just-in-Time Mode TailwindCSS замени Bootstrap и не само. Вече не позлвам масивни CSS библиотеки с включени UI компоненти. Сепарирам двете отделно. А компоненнтите библиотеки също са изградени с TailwindCSS. Може би в последно време залагам повече на **Nuxt UI** и то, предимно зада поддържам екосистемата.

## TypeScript

Както Ви казвам - нося си някакво наследство от C# и Java и обичам типизираните езици и защитата на компилатора. Понякога конфигурирането на **TypeScript** изисква повечко време и внимание, от колкото ми се иска, но... това е нещо, за което ще си говорим/пишем :о)

## The others

**Vite**, **Node**, **Express**, **MongoDB**, **Firebase** и още няколко ще ги срещате наоколо. Vite за мен е най-добрия инструмент за разработка и бънделизиране, a Firebase е моя BaaS (Backend as a Service). Автентикация, ауторизация, докумнетна база (не обичам SQL, но обожавам JSON) и още много знайни и незнайни.